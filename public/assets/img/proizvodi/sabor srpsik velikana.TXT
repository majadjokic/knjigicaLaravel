Sabor srpskih velikana
Petar Žebeljan
Ostavite komentar
Kategorije:
Domaći autori / Publicistika / E-knjige / Istorija

Graditelji modernog srpskog identiteta od 1848. do 1918. godine.

Knjiga Sabor srpskih velikana na popularan način predstavlja mnoge interesantne i manje poznate podatke o znamenitim ličnostima koje su delale od 1848. do okončanja Velikog rata 1918. godine. Uz Srbe, u ovom izuzetno važnom periodu naše istorije istakli su se i pripadnici drugih naroda koji su ugrađivali svoje znanje, emocije i energiju u preobražaj srpskog društva i pomogli mu da izgradi svoj nacionalni i kulturni identitet.

„O najznačajnijim ličnostima novovekovne srpske istorije često se nedovoljno zna čak i u našoj naučnoj javnosti. Sabor srpskih velikana predstavlja delo kojim se nadoknađuju mnogobrojni propusti naše novije leksikografije, istorije književnosti i savremene srpske istoriografije i u 463 odrednice podseća na stvaralaštvo, kulturna, politička i naučna pregnuća onih Srba bez kojih je nemoguće zamisliti razvoj srpske novovekovne državnosti i istrajnu, uzvišenu i iznad svega, požrtvovanu borbu srpskog naroda za očuvanje nacionalnog identiteta: od stvaranja nezavisne države, preko učvršćenja i odbrane njene autonomije do sticanja međunarodnog priznanja državne nezavisnosti i svih pobeda u ratovima koje je Srbija vodila za ostvarenje nacionalnog oslobođenja i državnog ujedinjenja. Sabor srpskih velikana Petra Žebeljana daje višestruko dragocen doprinos obnovi i učvršćenju našeg istorijskog sećanja na ličnosti koje su svojim delima trajno zadužile našu istoriju.“

– Prof. dr Dejan Mikavica


Format: 13x20 cm
Broj strana: 400
Pismo: Ćirilica
Povez: Mek
Godina izdanja:
24. februar 2022.
ISBN: 978-86-521-4143-2

1099