Rusalkin poljubac
Kejt Kvin
Ostavite komentar
Mesto na Beletristika Top-listi: 28
Kategorije:
Istorijski / Trileri / Istorijski triler

Od autorke romana Alisina mreža.

Snažna i emotivna priča o grabljivcu i lovini, zločinu i iskupljenju, i nepobitnoj moći istine.

Smela i neustrašiva, Nina Markova je oduvek želela da leti. Kada nacisti napadnu Sovjetski Savez, ona se pridružuje legendarnom puku noćnih bombardera čiji su piloti bili isključivo žene. Nazvane Noćne veštice, one nemilosrdno uništavaju neprijatelja. Kada se bude našla iza neprijateljskih linija, Nina postaje plen smrtonosne nacističke ubice poznate kao Lovkinja.

Preobražen užasima kojima je svedočio na poprištima Drugog svetskog rata britanski ratni dopisnik Ijan Grejem postaje lovac na naciste. Ipak, jedna meta mu izmiče – Lovkinja. Da bi je pronašao udružuje snage sa jedinim svedokom Lovkinjinih zločina: drskom, samouverenom Ninom. Ali zajednička tajna mogla bi ugroziti njihovu misiju.

Odrasla u posleratnom Bostonu, sedamnaestogodišnja Džordan Mekbrajd je odlučna da postane fotografkinja. Njen otac, udovac to ne odobrava, ali podršku joj, neočekivano, daje očeva nova žena. Mađutim, postoji nešto zabrinjavajuće u vezi sa tom tihom nemačkom udovicom. Džordan počinje da istražuje prošlost svoje maćehe i otkriva tajnu koja bi mogla ugroziti sve do kojih joj je stalo.

„Impresivan istorijski roman protkan aluzijama iz ruskog folklora i sočno duhovitim dijalozima. Autorka znalački prikazuje tri nepredvidljive ljubavne priče, napeti pohod za pravdom i čovekovu hrabrost u suočavanju sa najvećim strahovima.“
– Booklist

„Priča o Nini zasnovana je na dobro istraženom materijalu, što ovu junakinju čini žestokom ali ranjivom prethodnicom Lizbet Salander. Jezik Kejt Kvin dočarava istorijski period, a njeni likovi su dobro književno društvo.“
– Kirkus Reviews



Format: 13x20 cm
Broj strana: 576
Pismo: Latinica
Povez: Mek
Godina izdanja:
9. februar 2022.
ISBN: 978-86-521-4428-0
Prevodilac: Dubravka Srećković Divković


1599