Srce tame
Džozef Konrad
Ostavite komentar
Kategorije:
Ekranizovane knjige / E-knjige / Klasici / Klasici svetske književnosti

Opis: Snažna pripovest o sudaru civilizacija.

Objavljen prvi put 1899. godine, Srce tame je roman aktuelan i danas. Džozef Konrad ga je napisao posle osam godina provedenih u Belgijskom Kongu, i u njega utkao složena razmišljanja o modernosti, imperijalizmu, licemerju i zaslugama Zapada, kao i dvostrukom licu „civilizacije“. Čuveni književni kritičar Harold Blum zapisao je da je ovaj roman najviše proučavan i analiziran na američkim univerzitetima i u školama zbog Konradove „jedinstvene sklonosti ka dvosmislenosti“.

Priču o putovanju u potrazi za Kurtom, nestalim članom administrativne ispostave trgovačke kompanije, pripoveda nam Čarls Marlou. On je zagonetni pomorac-skitnica, i hrabro polazi na putovanje koje će mu obeležiti život. Po dolasku u Afriku, Marlou kao da stupa u neku drugu stvarnost, a čitalac uranja u atmosferu zasićenu užasima teško pojmljivim Evropljaninu toga vremena. Koliko god tema kolonijalizma delovala anahrono savremenom čitaocu, Konrad je u ovom romanu majstorski prikazao sukob vere u civilizaciju sa surovom borbom za profit koja traje i danas.

Upravo zbog toga ovaj kontroverzni klasik oduševljava čitaoce više od sto godina i inspiriše druga ostvarenja, među kojima se ističe legendarni film Frensisa Forda Kopole Apokalipsa danas.

„Njegove knjige su pune vizija koje osvetljavaju likove od krvi i mesa… Ima se utisak da nikad ne bi mogao da napiše nešto loše ni po cenu života.“
– Virdžinija Vulf

„Impresivan književni stvaralac.“
– Sunday Times

„Konradov roman nas i dalje tera da se pitamo da li je to reska kritika kolonijalizma ili oružje za rasizam. U svakom slučaju, mora se pročitati.“
– Guardian

Format: 13x20 cm
Broj strana: 176
Pismo: Latinica
Povez: Tvrd
Godina izdanja:
4. mart 2022.
ISBN: 978-86-521-4417-4
Prevodilac: Nada Ćurčija-Prodanović


699 din