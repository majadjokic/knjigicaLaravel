Prijatelj Jermenin
Andrej Makin
Ostavite komentar
Mesto na Beletristika Top-listi: 9
Kategorije:
Drama


Dobitnik Gonkurove nagrade.

Autor savremenog klasika Francusko zaveštanje.

U ovom književnom dragulju Andrej Makin otkriva nezaboravnu epizodu iz svoje rane mladosti.

Trinaestogodišnji pripovedač živi u sirotištu u Sibiru u doba slabljenja sovjetskog režima. U školskom dvorištu brani Vardana, koji je zbog svoje prostodušnosti, zrelosti i krhkosti savršena meta siledžija. Ispratiće Vardana kući, u kvart poznat kao „Đavolov kraj“, u kojem žive nekadašnji zatvorenici, ostareli pustolovi, zalutali beskućnici koji su „u čitavoj svojoj biografiji imali samo geografiju svojih lutanja“.

Tamo ga dočekuje mala i neupadljiva kolonija Jermena, koje spaja zajednička sudbina: nastanili su se u tom kraju u nadi da će dočekati oslobođenje iz zatvora svojih bližnjih, optuženih za antisovjetsku zaveru i separatizam. Iz tog miljea se izdvajaju upečatljivi likovi: Vardanova majka Šamiram, njegova sestra Đulizar za kojom mnogi čeznu, lepa poput kavkaske princeze, i stari mudrac Sarven.

Narator postaje zaštitnik mladom Jermeninu Vardanu, koji pati od smrtonosne bolesti. I sam narator će se naći u velikoj neprilici, tokom epizode kopanja tunela zarad dečje igre, za koju su režimski ljudi posumnjali da predstavlja pomoć pokušaju bekstva iz zatvora.

U svetlosti dvostruke čežnje – Jermena za njihovom rodnom zemljom i pripovedača za prijateljem iz mladosti – ovaj roman odzvanja snagom velikog klasika.

„Roman pun ljudskosti koja se danas sve više gubi. Izuzetno dirljivo.“
– France-Inter

„Neobično topao roman.“
– Le Monde

„Klasično napisan, roman Prijatelj Jermenin pogađa samu suštinu stvari.“
– Le Figaro


Format: 13x20 cm
Broj strana: 168
Pismo: Latinica
Povez: Mek
Godina izdanja:
15. februar 2022.
ISBN: 978-86-521-4353-5
Prevodilac: Anđa Petrović


699