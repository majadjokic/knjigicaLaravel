Kuća u Ulici Mango
Sandra Sisneros
Ostavite komentar
Mesto na Beletristika Top-listi: 25
Kategorije:
Nagrađene knjige / Drama / Tinejdž / E-knjige


Prodato u više od 6.000.000 primeraka

Ovo je priča Esperance Kordero koja živi u trošnoj kući u Ulici Mango u latinoameričkoj četvrti Čikaga. Njeno okruženje sačinjeno je od surove realnosti i jednostavne lepote. Njena očekivanja su veća od onoga što joj život trenutno pruža. Svesna svoje snage, ona se sama bori kroz život.

Ponekad dirljiva, ponekad duhovita, ova bolna i snažna priča govori nam o jednoj godini u životu mlade devojke koja izrasta u snažnu ženu.

Ubrzo po objavljivanju Kuća u Ulici Mango dobila je brojne pohvalne kritike i postala omiljena širom sveta. Sandra Sisneros je svojim poetičnim pisanjem otvorila prozor duše bez ijedne suvišne reči.

„Jezgrovita, duhovita i lepa Kuća u Ulici Mango spada u bezvremene knjige. U njoj odzvanja poezija ljubavi i žudnje u kojoj se svi prepoznajemo. I kad je jednom pročitate poželećete da je ponovo uzmete u ruke i uživate iznova u njoj. “
– Edviž Dantikat

„Svaka mlada žena treba da pročita ovaj roman i dopusti mu da je ispuni snažnim emocijama, melodijom i otrežnjujućim saznanjem “
– Gvendolin Bruks

„Čudesno ispripovedana priča o odrastanju u savremenom svetu, prožeta zanosom i buntom mladih generacija.“
– San Francisco Chronicle

„Duboko dirljiv, divan i potresan roman.“
– Miami Herald



Format: 13x20 cm
Broj strana: 144
Pismo: Latinica
Povez: Mek
Godina izdanja:
15. februar 2022.
ISBN: 978-86-521-4395-5
Prevodilac: Marko Mladenović


499